---
layout: lecture
date: TBA
title: A publikálás folyamata
lecturers:
  - name: Dr. Recski András 
    title: egyetemi tanár
    institute: Számítástudományi és Információelméleti Tanszék, BME Villamosmérnöki és Informatikai Kar
phdla: 1022
duration: 2 óra
schools: Matematika- és Számítástudományok, Informatikai Tudományok és Villamosmérnöki Tudományok
audience: doktoranduszoknak
participants: 5–30 fő 
location: 
---

# A kurzus ismertetése

* Mikor érett már egy eredmény a publikálásra, társszerzők kérdése.
* Konferencián vagy folyóiratban való publikálás, a folyóirat kiválasztása.
* Cikk elkészítése, benyújtása, lektorálása, átdolgozása.
* Hivatkozások, önhivatkozások.
* Etikai kérdések.

# Hatása

A doktorandusz hallgató – témavezetőjével egyeztetve – tudatosabban tervezheti a publikációs tevékenységét, elkerülhet néhány gyakori hibát, felkészülhet arra, hogy később nem csak szerzőként, hanem lektorként is tevékenykedhet.
---
layout: lecture
date: TBA
title: Publikációk írása
lecturers:
  - name: Dr. Recski András 
    title: egyetemi tanár
    institute: Számítástudományi és Információelméleti Tanszék, BME Villamosmérnöki és Informatikai Kar
phdla: 1032
duration: 2 óra
schools: Matematika- és Számítástudományok, Informatikai Tudományok és Villamosmérnöki Tudományok
audience: doktoranduszoknak
participants: 5–30 fő 
location: 
---

# A kurzus ismertetése

* A téma és a megcélzott olvasói kör pontos azonosítása, terjedelem megbecsülése
* Cím, absztrakt, bevezetés, irodalmi áttekintés, saját eredmények, következtetések, irodalomjegyzék
* Társszerzők, köszönetnyilvánítás személyeknek és pénzügyi támogatóknak
* Szövegszerkesztők használata, ábrák, táblázatok
* A benyújtás folyamata, a bírálatok alapján történő átdolgozások. Archiválás

# Hatása

A doktorandusz hallgató – témavezetőjével egyeztetve – tudatosabban készítheti el a publikációit, elkerülhet néhány gyakori hibát, felkészülhet arra, hogy később nem csak szerzőként, hanem szerkesztőként is tevékenykedhet.
---
layout: lecture
date: TBA
title: Prezentációs alapelvek és gyakorlati technikák
lecturers:
  - name: Dr. Tanács János
    title: tanszékvezető helyettes, egyetemi docens
    institute: Filozófia és Tudománytörténet Tanszék, BME Gazdaság- és Társadalomtudományi Kar
  - name: Elek Nikolett
    title: PhD-hallgató
    institute: Filozófia és Tudománytörténet Tanszék, BME Gazdaság- és Társadalomtudományi Kar
  - name: Jász Borbála
    title: PhD-hallgató
    institute: Filozófia és Tudománytörténet Tanszék, BME Gazdaság- és Társadalomtudományi Kar
phdla: 1052
duration: 5 óra
schools: összes
audience: doktoranduszoknak és doktorjelölteknek
participants: 6–14 fő
location: 
---

# A kurzus ismertetése

A kurzus keretében tárgyaljuk azokat a prezentációs alapelveket, amelyek segítik a doktorandusz hallgatókat előadásaik hatékonyabb megkomponálásában és mondanivalójuk sikeresebb átadásában. 

Témák:

* Az előadások monológ szakasza: alapvető előadás-felépítési ismeretek. 
* Az előadások párbeszéd szakasza: a kérdések nehézségei, veszélyei, a kritikák és bírálatok megfelelő kezelése. 
* A célközönség szegmentációja: kinek és hogyan beszélünk?
* Az írásbeli munkáktól az előadásig: hogyan alakítsuk át az írásbeli anyagot előadhatóvá?
* A befogadó és sajátosságai: a szóbeli előadás befogadásának korlátai, figyelembe vételük az előadás megkomponálásakor.
* Min múlik, hogy érdekes, figyelemfelkeltő lesz-e az előadás? Információ-szervezési elvek előadástechnikai szempontból
* Alapvető érveléstechnikai tudnivalók, amik kihúzhatnak a bajból.
* Időkezelés, stresszkezelés.

# Hatása

A kurzus eredményeképpen a résztvevők olyan ismereteket és eszközöket kapnak, amelyek révén mondanivalójuk tartalmát, lényegét hatékonyabban és sikeresebben tudják közvetíteni mind oktatási, mind tudományos előadási helyzetekben. Az előadási helyzeteket uralható és kezelhető szituációknak fogják látni, fejlődik magabiztosságuk.
---
layout: lecture
date: TBA
title: Doktori disszertáció és tézisfüzet elkészítése
lecturers:
  - name: Dr. Molnár Sándor
    title: egyetemi docens
    institute: Távközlési és Médiainformatikai Tanszék, BME Villamosmérnöki és Informatikai Kar
phdla: 1062
duration: 2 óra
schools: Informatikai Tudományok, Villamosmérnöki Tudományok és Közgazdaságtudományok
audience: doktoranduszoknak és doktorjelölteknek
participants: 20 fő
location: 
---

# A kurzus ismertetése

A doktorandusz hallgatók segítése, hogy kutatási eredményeiket hatékonyan tudják prezentálni a doktori disszertáció és a kapcsolódó tézisfüzet formájában.

# Hatása

* megértik a követelményrendszer szerinti doktori disszertáció és tézisfüzet célját
* megismerik a disszertáció és tézisfüzet hatékony elkészítésének folyamatát
* segítséget kapnak a disszertáció felépítéséhez és strukturálásához
* segítséget kapnak a tézisek megfogalmazásához
* segítséget kapnak a disszertáció és tézisfüzet írás tipikus hibáinak elkerüléséhez
* segítséget kapnak a disszertáció és tézisfüzet elkészítéséhez
---
layout: lecture
date: TBA
title: Előadástechnika. Prezentáció nagy létszámú hallgatóságnak
lecturers:
  - name: Szalóki Tiborné
    title: tanársegéd
    institute: Műszaki Pedagógia Tanszék, BME Gazdaság- és Társadalomtudományi Kar
phdla: 1072
duration: 5 óra
schools: összes
audience: doktoranduszoknak és doktorjelölteknek
participants: 20 fő
location: 
---

# A kurzus ismertetése

A meglévő tudás, prezentációs készség aktualizálása, az esetleges bizonytalanságok (eszköz- és programhasználat) felszínre hozása és a tudás elmélyítése. Hatékony koncepció kialakítása az előadás tervezést és a kísérő elektronikus prezentáció készítését tekintve, analóg és digitális technikák segítségével. Hatásos prezentációs technikák elsajátítása. Időmenedzsment. Módszerek a közönség figyelmének felkeltésére, fenntartására. 

# Hatása

* képessé válnak hatásos előadást tartani, prezentációs eszközök segítségével
* elsajátítják a hatásos prezentációkészítéshez elengedhetetlen vetítés dizájnt, az ehhez szükséges gyors és hatékony PowerPoint használatot, Prezenter, Projektor használatot
* megismerik a klasszikus stílusú és az új irányzat szerinti prezentációs stílust, vetítésdizájnt
* alkalmazzák az előzetes prezentációs ismereteiket, de a bizonytalanságokat alkalmazható tudássá alakítjuk
---
layout: lecture
date: TBA
title: Prezi.com
lecturers:
  - name: Szalóki Tiborné
    title: tanársegéd
    institute: Műszaki Pedagógia Tanszék, BME Gazdaság- és Társadalomtudományi Kar
phdla: 1082
duration: 4 óra
schools: összes
audience: doktoranduszoknak és doktorjelölteknek 
participants: 30
location: 
---

# A kurzus ismertetése

* Mikor használjuk a PowerPointot és mikor a Prezi.com-ot?
* Prezi.com jellegzetességek
* Prezi.com alapok
* Prezi.com menü és kezelő eszközök
* Rendezett vagy rendezetlen struktúra?
* Koncepció kialakítása
* A megfelelő útvonal kialakítása
* Tárhely funkciók

# Hatása

Prezi.com prezentációkészítő alkalmazás használatának elsajátítása
---
layout: lecture
date: TBA
title: Hogyan készítsünk tudományos publikációt?
lecturers:
  - name: Kmety Andrea
    title: könyvtár-informatikus
    institute: MTA Energiatudományi Kutatóközpont
phdla: 1092
duration: 2 óra
schools: összes
audience: doktoranduszoknak
participants: 10–40 fő
location: 
---

# A kurzus ismertetése

* Téma kiválasztása
* Felkészülés, háttér információk összegyűjtése, a szakirodalom használata
* Milyen buktatókat kerüljünk el?
* Egy publikáció legfontosabb elemei
* Etikai problémák

# Hatása

A doktorandusz hallgatókat felkészíti egy számukra új tevékenység legfontosabb lépéseire. Nem elég egy jó téma kiválasztása, de nem mindegy, hogy ezt milyen módon tárjuk a nyilvánosság elé. Hogyan válasszunk folyóiratot? Kik legyenek társszerzői a cikknek? És sok ehhez hasonló kérdés, melyekre ugyanúgy fel kell készülni, mint a szaktárgy alapjaira is.
---
layout: lecture
date: TBA
title: Praktikus tippek prezentáció készítéséhez (PowerPoint, Prezi)
lecturers:
  - name: Gujzer Zsuzsanna
    title: tájékoztató könyvtáros
    institute: BME OMIKK
  - name: Kalmár Csilla
    title: tájékoztató könyvtáros
    institute: BME OMIKK
phdla: 1102
duration: 2 óra (90 perc)
schools: összes
audience: doktoranduszoknak és doktorjelölteknek
participants: 5–25 fő 
location: 
---

# A kurzus ismertetése

* Mire érdemes figyelni prezentáció készítés során
* Hasznos tippek, trükkök informatív és érdekes prezentációkhoz
* Gyakorlati példák

# Hatása

A doktorandusz hallgató tudatosabban készítheti el a prezentációit, elkerülheti a gyakori hibákat, a későbbiekben ezzel a tudással az előadásait vizuálisan, lényegre törőbben tudja elkészíteni.
---
layout: lecture
date: 
title: A „humán faktor” rejtett hatásai a tudományos gondolkodásban, avagy milyen a jó kutató az akadémiai szférában és az iparban?
lecturers:
  - name: Dr. Szántay Csaba
    title: egyetemi magántanár
    institute: Richter Gedeon Vegyészeti Gyár Nyrt.
phdla: 2012
duration: 2×2 óra
schools: összes
audience: doktoranduszoknak és doktorjelölteknek
participants: 40 fő
location: 
---

# A kurzus ismertetése

A tudomány objektív racionalitása egy idealisztikus mítosz, ami nem áll összhangban sem a „tudományos igazság” valódi fogalmával, sem azzal, ahogy a kutatók a gyakorlatban „működnek”. Valójában a tudományt és tudományos gondolkodásunkat átszövik olyan mélyen gyökerező emberi (antrópikus) tényezők (ún. Mentális Csapdák), amiknek többnyire nem vagyunk a tudatában, és amelyek igen könnyen vezetnek helytelen vagy félrevezető következtetések megtételéhez. A kurzus két előadásból áll, melyek közül az első bevezet az ilyen emberi tényezőkből származó Mentális Csapdák világába (forrás: Anthropic Awareness: The Human Aspects of Scientific Thinking in NMR Spectroscopy and Mass Spectrometry; Ed: Cs. Szántay, Jr.; Elsevier, 2015). A második előadás célja annak megvilágítása, hogy mit is jelent a „jó kutató” fogalma a gyakorlatban, részint a modern ipari kutatások, részint pedig az azon belüli személyes karrierlehetőségek tapasztalataiból kiindulva. A kurzus során megtárgyalásra kerülnek olyan jól fejleszthető személyiségbeli és szociális kompetenciák, amelyek elengedhetetlenek a sikeres kutatói léthez mind az ipari kutatásokban, mind pedig az akadémiai szférában. A második előadás sok tekintetben az elsőre épül, így azok többet tudnak profitálni belőle, akik az elsőt is hallották. Ugyanakkor a második előadás önmagában is megérthető. A kurzus szakmafüggetlen tanácsokat ad. 

# Hatása

* A kurzus rávilágít a Mentális Csapdák meglétének okaira és természetére, gyakorlati példákon keresztül segít ezeket azonosítani és elkerülni. 
* A kurzus segíti a hallgatókat abban, hogy tudományos (illetve „mindennapi”) gondolkodásuk és attitűdjük (ön) tudatosabb, (ön)kritikusabb, árnyaltabb és merészebb legyen.
* A kurzus személyiségformáló szerepet kíván betölteni, amelyben a hallgatók új és a gyakorlati valóságnak megfelelő szemléletet kapnak arról, hogy melyek a sikeres életpályához vezető kutatói kompetenciák mind az iparban, mind az akadémiai szférában.
* Rálátást kapnak arra, hogy a technikai ismereteken és intellektuális képességeken túl milyen „soft-skill” jellegű személyiségjegyekre van szüksége egy sikeres kutatónak, ezek hogyan fejleszthetők.
* Betekintést kapnak az ipari kutatói életformába.
* Tippeket kapnak arra, hogy milyen kompetenciák megléte tesz valakit egy állás-interjún sikeressé.
---
layout: lecture
date: TBA
title: Európai uniós mobilitási programok doktorandusz hallgatók részére
lecturers:
  - name: Bíró Gábor István
    title: PhD hallgató 
    institute: Társadalomismereti Intézet, BME Gazdaság- és Társadalomtudományi Kar
phdla: 2022
duration: 3 óra
schools: összes
audience: doktoranduszoknak
participants: 20 fő
location: 
---

# A kurzus ismertetése

A doktorandusz hallgatók megismertetése a különböző általuk pályázható, európai uniós forrásból megvalósuló nemzetközi mobilitási programokkal. A kurzus célja kettős. Egyrészt bemutatja azokat a pályázatokat, melyekre a doktorandusz hallgatók egyénileg pályázhatnak, másrészt betekintést nyújt azokba a pályázati formákba, melyeket jövőbeli oktatásszervezési feladataik ellátása közben hallgatóik és intézményük számára történő pályázáskor már behatóan ismerniük kell. A kurzus a szükséges tárgyi tudás biztosításán túl a sikeres pályázáshoz szükséges gyakorlati készségek kialakítását és fejlesztését is célul tűzi ki, a pályázáshoz és az elnyert pályázatok koordináláshoz is segítséget kíván nyújtani.

# Hatása

A kurzus elvégzését követően a résztvevők:

* Ismerni fogják a doktorandusz hallgatók számára elérhető, valamint a felsőoktatásban való oktatásszervező munkájukhoz nélkülözhetetlen európai uniós pályázatokat, ezek tervezésének, szervezésének és utókövetésének alapjait.
* Képesek lesznek az elméleti ismeretanyagot a gyakorlatban alkalmazni, tisztában lesznek vele, hogy hol, mikor és hogyan tudnak egy-egy nemzetközi mobilitási programra pályázni
* Képesek lesznek értékelni egy-egy pályázati anyagot formai és tartalmi szempontból, tisztában lesznek a gyakori hibákkal, a megvalósítás buktatóival és a folyamatban szereplő összes stakeholder szerepével, valamint a projekt végrehajtásának jogi, szervezési, pénzügyi problémáival.
---
layout: lecture
date: TBA
title: Álláskeresés az egyetemen kívül. A karrierépítés első lépései
lecturers:
  - name: Illés Zsófia
    title: PhD-hallgató
    institute: Filozófia és Tudománytörténet Tanszék, BME Gazdaság- és Társadalomtudományi Kar
  - name: Szabó Krisztina
    title: PhD-hallgató
    institute: Filozófia és Tudománytörténet Tanszék, BME Gazdaság- és Társadalomtudományi Kar
  - name: Szemere Alexandra
    title: PhD-hallgató
    institute: Filozófia és Tudománytörténet Tanszék, BME Gazdaság- és Társadalomtudományi Kar
phdla: 2032
duration: 5 óra
schools: összes
audience: végzős doktoranduszoknak és doktorjelölteknek
participants: max. 20 fő
location: 
---

# A kurzus ismertetése

A kurzus során a végzős doktoranduszok és doktorjelöltek gyakorlati segítséget kaphatnak az egyetemen kívüli álláskereséshez, és valós képet alkothatnak a hazai és nemzetközi munkaerőpiac számukra elérhető lehetőségeiről. Az ötórás gyakorlatorientált képzésen írásbeli és szóbeli feladatokkal, valós példákon keresztül fejlesztjük a hallgatók készségeit, igény szerint igazodva saját egyéni preferenciáikhoz is. Az online és offline állásközvetítő lehetőségek bemutatása mellett önéletrajz és motivációs levél írásával, valamint az állásinterjún való szereplés sikerkritériumaival szituációs gyakorlatokon keresztül ismerkedhetnek meg az érdeklődők.

# Hatása

Hatékony álláskeresés, színvonalas önéletrajz és motivációs levélírás, és állásinterjún való szereplés sikeres támogatása. 
---
layout: lecture
date: TBA
title: Kutatói pályázati lehetőségek, képességek megalapozása
lecturers:
  - name: Dr. Bodzay Brigitta
    title: tanársegéd, irodavezető
    institute: K+F+InfoPont, Vegyészmérnöki és Biomérnöki Kar
phdla: 2042
duration: 3 óra
schools: összes
audience: doktoranduszoknak és doktorjelölteknek
participants: 20 fő
location: 
---

# A kurzus ismertetése

A kurzus bemutatja a kutatók számára nyitott pályázati lehetőségek fontosabb típusait (TÉT, OTKA, KTIA, MTA, H2020, ERC, MSCA pályázatok, stb.), melyek sikeres elnyeréséhez a szakmai megalapozást és a pályázatok menetének megismerését már doktorandusz hallgatóként érdemes elkezdeni, ugyanis a doktorandusz hallgatók résztvevő kutatóként akár a témavezetők projektjeihez is tudnak csatlakozni. A fontosabb pályázatok felépítésének megismerése után azok lebonyolításába is betekintést nyerhetnek a hallgatók az előadó gyakorlati tapasztalatai alapján.

# Hatása

* megismerik a jelenleg létező fontosabb kutatói pályázatok felépítését, főbb kritériumait,
* megtalálják a kapcsolódási pontokat meglévő pályázatokhoz,
* az előadó tapasztalatai alapján betekintést nyerhetnek kutató pályázatok összeállításának szempontjaiba, és projektek megvalósításába,
* alkalmazzák a megszerzett ismereteket pályázatok benyújtásakor
---
layout: lecture
date: TBA
title: Ösztöndíj lehetőségek doktorandusz hallgatók számára
lecturers:
  - name: Dr. Bodzay Brigitta
    title: tanársegéd, irodavezető
    institute: K+F+InfoPont, Vegyészmérnöki és Biomérnöki Kar
phdla: 2052
duration: 2 óra
schools: összes
audience: doktoranduszoknak
participants: 20 fő
location: 
---

# A kurzus ismertetése

Doktorandusz hallgatók számára kiírt (BME-s, magyar és külföldi) ösztöndíj lehetőségek megismerése a szakmai előmenetelhez és a kutatói tapasztalatcsere bővítéséhez (szakmai jártasság, külföldi tapasztalatszerzés és eredmények publikálása témakörökben). 

A pályázati információs portálok és pályázattípusok (nemzeti kiválóság program, nemzetközi együttműködések, Erasmus, Campus Hungary, DAAD, Fulbright, SCIEX, HAESF, EHK pályázatai stb.). megismerése, pályázatírás menetének és fortélyainak elsajátítása. Mintapályázat elkészítése.

# Hatása

A doktorandusz hallgatók

* megismerik az aktuális pályázatok felépítését, főbb kritériumait,
* képessé válnak saját maguk számára pályázati lehetőségeket felkutatni,
* elsajátítják a pályázási fortélyokat,
* alkalmazhatják a megszerzett ismereteket saját ösztöndíjpályázat összeállításában,
* pluszforrásokhoz juthatnak kutatásaikhoz, konferencia részvételhez vagy akár külföldi tapasztalatszerzéshez,
* ezen pályázatok kapcsán komoly szakmai tapasztalatra tehetnek szert, és a későbbiekben kulcsfontosságú nemzetközi kapcsolatrendszer kiépítését alapozhatják meg.
---
layout: lecture
date: TBA
title: Kommunikációfejlesztés
lecturers:
  - name: Halász Ágnes
    title: mediátor
    institute: Párbeszéd Műhely
phdla: 2062
duration: 3 óra
schools: összes
audience: doktoranduszoknak és doktorjelölteknek
participants: max. 12 fő
location: 
---

# A kurzus ismertetése

A kurzus során a hiteles, önazonos kommunikációt gyakoroljuk. Hogyan tudjuk kifejezni magunkat stressz- vagy konfliktushelyzetben úgy, hogy az minden érintett hasznára váljon. Hogyan erősíthetjük az együttműködést megfelelő párbeszéd kialakításával. Miként kommunikáljunk munkahelyi környezetben.

# Hatása

Bátrabb megnyilvánulási képesség és kifejező készség, empatikusabb hozzáállás a stressz-helyzetekhez, kapcsolatteremtő képesség erősödése.
---
layout: lecture
date: TBA
title: "Reflektorfényben: előadói készségfejlesztés és hatékony prezentáció-készítés"
lecturers:
  - name: Szabó Krisztina
    title: PhD-hallgató
    institute: Filozófia és Tudománytörténet Tanszék, BME Gazdaság- és Társadalomtudományi Kar
  - name: Szemere Alexandra
    title: PhD-hallgató
    institute: Filozófia és Tudománytörténet Tanszék, BME Gazdaság- és Társadalomtudományi Kar
phdla: 2072
duration: 5 óra
schools: összes
audience: doktoranduszok és doktorjelöltek
participants: max. 20 fő
location: 
---

# A kurzus ismertetése

A kurzus során a végzős doktoranduszok és doktorjelöltek elsajátíthatják a szabad beszéd és nem verbális kommunikáció alapvető ismérveit, valamint gyakorlati segítséget kaphatnak a hatékony előadás- és prezentáció-készítés technikáihoz. Az ötórás tréning során beszédcentrikus gyakorlatok segítségével fejlesztjük a hallgatók verbális és nem verbális előadói készségeit, és igény szerint technikai segítséget nyújtunk színvonalas szakmai PowerPoint és Prezi előadások készítéséhez és megtartásához. A jövendő oktató és kutató doktoranduszai számára, akár az akadémiai életben, akár a versenyszférában kívánnak elhelyezkedni, elengedhetetlen, hogy tudásukat megfelelő formában és hatékonysággal tudják átadni és prezentálni. Célunk olyan ismeretek átadása, melyek számos területen (oktatás, konferenciák, állásinterjúk stb.) előnyt jelentenek és segítik a pályán való előrehaladást.

# Hatása

* verbális és nem verbális készségfejlesztés
* hatékony, célzott, színvonalas és meggyőző előadások tartása
* a kapcsolódó technikai feltételek magabiztos használata
---
layout: lecture
date: TBA
title: Kiscsoportos oktatás
lecturers:
  - name: Vidékiné dr. Reményi Judit 
    title: egyetemi docens
    institute: Műszaki Pedagógia Tanszék, BME Gazdaság- és Társadalomtudományi Kar
phdla: 3012
duration: 5 óra
schools: összes
audience: doktoranduszoknak és doktorjelölteknek
participants: 20 fő
location: 
---

# A kurzus ismertetése

A kezdő oktatók számára a hatékony gyakorlati oktatáshoz szükséges ismeretek biztosítása és a szükséges készségek kialakítása, melyek a tanulók aktivizálása, a rendszeres interakció, az egyénre szabott feladatok és az egyénre szabott értékelés. Ezek megismeréséhez és alkalmazásához nyújt a kurzus segítséget.

# Hatása

* képessé válnak gyakorlati órák tartalmának, tanulói tevékenységeknek a megtervezésére, a gyakorlati órák levezetésére, a tanulói teljesítmény mérésére és értékelésére, az esetleges menet közbeni változtatásokra, megfelelő tanulási tevékenységek tervezésére
* elsajátítják a különböző tanulási környezetek főbb jellemzőit, a kiscsoportos oktatásban alkalmazható oktatási módszerek főbb sajátosságait
* megismerik a képzési kimeneti követelmények fogalmát, a tartalom (cél- és követelményrendszer), a tanulási környezet, a taneszközök és az alkalmazott oktatási módszerek közötti kölcsönhatást, a módszerválasztást meghatározó tényezőket, az önálló, ill. kiscsoportos tanulói munka főbb jellemzőit, a lehetséges tanári szerepeket
* alkalmazzák az elsajátított ismereteket saját tantárgyaikra vonatkoztatva
---
layout: lecture
date: TBA
title: Hogyan ne rontsunk el egy előadást, gyakorlatot?
lecturers:
  - name: Németh Krisztián 
    title: tanársegéd
    institute: Távközlési és Médiainformatikai Tanszék, BME Villamosmérnöki és Informatikai Kar
  - name: Kőrösi Attila
    title: tanszéki mérnök 
    institute: Távközlési és Médiainformatikai Tanszék, BME Villamosmérnöki és Informatikai Kar
phdla: 3022
duration: 3 óra
schools: összes
audience: doktoranduszoknak
participants: 20 fő
location: 
---

# A kurzus ismertetése

Egy előadást (vagy gyakorlatot, mérést) igazán jól megtartani sokféleképpen lehet. Bizonyára mindenkinek eszébe jut pár kiváló egyetemi előadója, vagy akár egy beszéd, amit a TV-ben látott, vagy akár egy esküvőn hallott. Nincs köztük két egyforma, mindegyik másképp jó, nem is nagyon lehet erre receptet adni.

Ha azonban el szeretnénk rontani egy előadást, még ennél is sokkal több lehetőség áll a rendelkezésünkre! Ezeket próbáljuk meg összefoglalni, abban a reményben, hogy elkerülve őket, ami marad, az óhatatlanul egy színvonalas, kellemes előadás lesz, és ami a legfontosabb, ezt bárki képes megcsinálni! Bárcsak valóban minden előadó így tenne!

# Hatása

* a kurzus hallgatóinak megmutatjuk, hogyan célszerű készülni egy előadásra, gyakorlatra
* mire figyeljenek oda az előadás, gyakorlat megtartása előtt és alatt
* hogyan nyerjék el, és hogyan tartsák fenn a hallgatóság figyelmét
* hogyan találják meg a megfelelő tempót az anyag közvetítése során
* hogyan használják a szükséges technikai eszközöket -- és hogy egyáltalán, használják-e
* ezen kívül még ezer tippet, trükköt, de ez maradjon a mi titkunk… és azé, aki eljön a kurzusunkra :)
---
layout: lecture
date: TBA
title: Az ellenőrzés-értékelés korszerű módszerei az oktatói munka során 
lecturers:
  - name: Dr. Molnár György
    title: tanszékvezető egyetemi docens
    institute: Műszaki Pedagógia Tanszék, BME Gazdaság- és Társadalomtudományi Kar
  - name: Horváth Cz. János
    title: tanársegéd
    institute: Műszaki Pedagógia Tanszék, BME Gazdaság- és Társadalomtudományi Kar
phdla: 3032
duration: 5 óra
schools: összes
audience: doktoranduszoknak és doktorjelölteknek
participants: 20 fő
location: 
---

# A kurzus ismertetése

Az oktatói munka során gyakran előforduló zárthelyi javítási, ellenőrzési feladatok hatékony megoldása.

A hallgatói tudás mérésének korszerű, Információs és Kommunikációs Technológián alapuló (IKT- alapú) eszközeinek ismertetése, ezek alkalmazása a tanulási folyamat ellenőrzése és értékelése során.

Tudományos, szakmai hallgatói munkák követelményrendszerének megismerése és az ehhez kapcsolódó minősítési folyamatok támogatása modern eszközök segítségével.

Tömeges hallgatói csoportok számonkérésének online, elektronikus megoldásai, mely gyors, egzakt és objektív mérési alapokon nyugszik.

# Hatása

* elsajátítják a hallgatói tudás korszerű mérőeszközeinek alkalmazását az oktatói munka során
* képessé válnak hagyományos, és atipikus tanulási formákat támogató ellenőrzési és értékelési, visszajelzési módszerek és ehhez köthető adatbázisok kidolgozására
* megismerik a modern, korszerű interaktív illetve az online IKT alapú és web 2.0-ás szolgáltatások és rendszerek ellenőrzési és értékelési funkcióit, illetve a tanulmányokat lezáró hallgatói dokumentumok, tudományos munkák általános tartalmi és formai kérdéseit
* segítik felismerni azon internetalapú programok és szolgáltatások körét, melyek elektronikus támogatást nyújtanak a megfelelő szakmai színvonalú hallgatói munkák elkészítéséhez
* alkalmazzák a megismert új elektronikus számonkérési lehetőségeket mintafeladatok, jó gyakorlatok segítségével.
---
layout: lecture
date: TBA
title: MATLAB alapismeretek
lecturers:
  - name: Dr. Varga Gábor
    title: egyetemi docens
    institute: Fizika Tanszék, BME Természettudományi Kar
phdla: 4012
duration: 4 óra
schools: összes
audience: doktoranduszoknak
participants: 20 fő
location: 
---

# A kurzus ismertetése

A MATLAB negyedik generációs programnyelv, a műszaki számítások programnyelve. 

A MATLAB környezetének és programozásának a megismerése: mátrix műveletek, a lineáris algebra elemei, egy-, két- és háromváltozós függvények ábrázolása, nyomtatás, file kezelés, vezérlő utasítások és függvényírás MATLAB-ban, grafikus felhasználói felület.

Hivatkozás: <http://www.mathworks.com/>

# Hatása

A kurzus résztvevői megismerkednek a MATLAB rendkívüli előnyével, nevezetesen azzal, hogy a felhasználónak nem a programozás mikéntjére, hanem inkább a megoldandó problémára kell koncentrálnia. Ez a későbbi tanulmányokban, illetve a kutatásban időmegtakarítást jelenthet. A kurzus segítséget ad a MATLAB programnyelv önálló elsajátításához.
---
layout: lecture
date: TBA
title: MATLAB haladó programozás
lecturers:
  - name: Dr. Varga Gábor
    title: egyetemi docens
    institute: Fizika Tanszék, BME Természettudományi Kar
phdla: 4022
duration: 4 óra
schools: összes
audience: doktoranduszoknak és doktorjelölteknek
participants: 20 fő
location: 
---

# A kurzus ismertetése

A MATLAB programnyelv hatékony használata két fizikai probléma megoldásán keresztül kerül bemutatásra. A fizikai problémát úgy fogjuk ismertetni, hogy minden Doktori Iskola résztvevője megérthesse azt. A MATLAB segítségével történő feladatmegoldás első lépése az adott műszaki problémához tartozó megfelelő matematikai modell megválasztása. A problémák megoldása tartalmazza a leíró egyenletek fizikájának értelmezését, a szükséges numerikus módszert, a MATLAB programnyelvben történő implementációt, a futási eredmények kiértékelését a stabilitás vizsgálattal együtt. A két fizikai probléma egyike az elektrosztatikus tér meghatározása Poisson egyenlettel, a másik pedig hővezetési jelenség során fellépő időfüggő hőmérséklet-eloszlás kiszámítása.

# Hatása

A PhD kutatómunkában felmerülő számítógépes problémák megoldásában nyújt segítséget a programozói és modellalkotói készség fejlesztésével. A kutatómunka során az adott témakörben sok esetben érdemes fizikai modelleket alkotni. Ezek viselkedését általában még kvalitatív értelemben is nehéz meghatározni számítógépes implementáció nélkül. A számítógépes implementáció általában numerikus algoritmusok használatát igényli, például parciális differenciál egyenletek megoldását.
---
layout: lecture
date: TBA
title: Nagyméretű dokumentumok Wordben, illetve LibreOffice Writerben
lecturers:
  - name: Dr. Tichy-Rács Ádám
    title: szaktájékoztató
    institute: BME OMIKK
phdla: 4032
duration: 3–4 óra
schools: összes (doktorjelölteknek is)
audience: doktoranduszoknak és doktorjelölteknek
participants: 5–15 fő
location: 
---

# A kurzus ismertetése

A kurzus a stíluslapok használatára és a dokumentum hivatkozásainak szerkesztésére koncentrál.

A stíluslapok lehetővé teszik a dokumentum egységesítését, illetve következetes módosítását továbbá a tartalomjegyzék, ábrajegyzék, táblázatjegyzék automatikus elkészítését.

A dolgozatba illesztett kereszthivatkozások (fejezetre, ábrára, táblázatra) kezelése biztosítja, hogy a hivatkozás a dokumentum változásai, átszerkesztései után is a megfelelő helyre mutassanak.

A dolgozatba illesztett tárgy-, név-, hivatkozás-bejegyzések segítik a nagy dokumentumokra jellemző fontosabb mutatók egyszerű, és pontos összeállítását.

# Hatása

A dolgozatok kényelmesebb, egységesebb szerkesztése, a változások könnyebb kezelése.

---
layout: lecture
date: TBA
title: SciFinder adatbázis hatékony használata szakirodalom kereséséhez
lecturers:
  - name: Dr. Tichy-Rács Ádám
    title: szaktájékoztató
    institute: BME OMIKK
phdla: 4042
duration: 4 óra
schools: szinte valamennyi doktori iskola részére javasolható, kivéve a matematika, a gazdaság- és a társadalomtudományok területeit.
audience: doktoranduszoknak és doktorjelölteknek
participants: 3–10 fő
location: 
---

# A kurzus ismertetése

A SciFinder, a kiváló multidiszciplináris publikációs adatbázis, az 1907-ben indult Chemical Abstracts folyóirat keretében kifejlesztett adatbázis korszerű, tematikájában is jelentősen kibővített változata. Lényegében valamennyi jelenlegi tudományos adatbázis a Chemical Abstracts keretében kidolgozott módszereket alkalmazza, alkalmanként egy-egy területen finomításokkal, kiegészítésekkel.

A SciFinder sokkal több, mint kémiai információ, és jelenleg évente több millió rekorddal bővülő szolgáltatást nyújt. Ennek érdekében mintegy tízezer szakfolyóirat valamennyi cikkét, továbbá a legtöbb ország összes szabadalmát és rengeteg termékismertetőt tesz kereshetővé közös felületen, ezért használata nemcsak a Vegyészmérnöki és Biomérnöki Kar hallgatóinak, hanem fizikusoknak, villamos-, gépész- és építőmérnököknek, de még építész- és közlekedésmérnököknek is ajánlható.

A kurzus keretében megmutatjuk a SciFinder által feldolgozott dokumentumtípusokat és a feldolgozás módszertanát, majd többféle keresést, a találati halmazok elemzését és finomítását, a kérdések tárolását és a keresőkérdésekkel (találati halmazokkal) végzett műveleteket.

A kurzus keretében felhívjuk a figyelmet a keresési profil tárolási lehetőségére és a témában megjelenő újabb közlemények megjelenését jelző figyelmeztetések beállítására.

# Hatása

A szakirodalmi keresések típusainak jelentős bővülése, a keresések hatékonyságának, a találatok pontosságának növelése.
---
layout: lecture
date: TBA
title: Reference Manager programok használata
lecturers:
  - name: Kmety Andrea
    title: könyvtár-informatikus
    institute: MTA Energiatudományi Kutatóközpont
phdla: 4052
duration: 2 óra
schools: műszaki, gazdasági
audience: doktoranduszoknak
participants: 5–20 fő
location: 
---

# A kurzus ismertetése

* Mi az a Reference Manager program?
* A szakirodalom rendszerezése és nyilvántartása
* EndNote és Mendeley: két ismert, ingyenesen elérhető program
* Legfontosabb tulajdonságok, a használat célja, lehetőségei

# Hatása

A doktorandusz hallgató megtanulja kezelni az összegyűjtött szakirodalmat, megosztani a témába vágó irodalmakat, irodalom jegyzékek összeállítása a folyóirat kiadók elvárása alapján. Bekapcsolódik a tudományos élet vérkeringésébe, kapcsolatokat szerezhet a témájában dolgozó külföldi kutatókkal.
---
layout: lecture
date: TBA
title: Tudományos források szervezése a Mendeley hivatkozáskezelő és tudományos közösségi háló segítségével
lecturers:
  - name: Gujzer Zsuzsanna
    title: tájékoztató könyvtáros
    institute: BME OMIKK
  - name: Kalmár Csilla
    title: tájékoztató könyvtáros
    institute: BME OMIKK
phdla: 4062
duration: 2 óra (90 perc)
schools: összes
audience: doktoranduszoknak
participants: 5–25 fő 
location: 
---

# A kurzus ismertetése

* Miért érdemes hivatkozáskezelő alkalmazásokat használni publikációk szerkesztésekor
* Mendeley szolgáltatások ismeretetése
* Mennyire könnyen használható a Mendeley
* Milyen szövegszerkesztőket és operációs rendszereket támogat a Mendeley
* Gyakorlati példák

# Hatása

A doktorandusz hallgató publikációs munkáját könnyebbé teszi a hivatkozáskezelők használata. Ezáltal a hivatkozások egyszerűen, és gyorsan szerkeszthetőek egységes formátumban.
---
layout: lecture
date: TBA
title: Statisztikai elemzés az ingyenes R szoftverben
lecturers:
  - name: Mády Katalin
    title: tudományos főmunkatárs
    institute: MTA Nyelvtudományi Intézet
phdla: 4072
duration: 5 óra
schools: összes
audience: doktoranduszoknak és doktorjelölteknek
participants: min. 5 fő
location: 
---

# A kurzus ismertetése

Az R egy saját szkriptnyelvre épülő, adatmátrixok elemzésére különösen alkalmas szabad forráskódú szoftver, ami a statisztikai elemzés összes területét lefedi ingyenesen telepíthető csomagok segítségével. Szintaxisa sokban hasonlít a Matlabéhoz. A kurzuson az R-ben adatsorokat elemzünk jól ismert alapvető módszerekkel, mint pl. khí-négyzet próba, t-próba stb., és adatokat ábrázolunk.

# Hatása

Segítséget ad az önálló elmélyüléshez az R szoftverben és a statisztikai elemzéshez, valamint a statisztikai módszerek kísérleti adatokra való alkalmazásához és a statisztikai modellezéshez.
---
layout: lecture
date: 2015.10.27.
title: Tudományos művek írása LaTeX környezetben
lecturers:
  - name: Szárnyas Gábor
    title: PhD hallgató
    institute: Méréstechnika és Információs Rendszerek Tanszék, BME Villamosmérnöki és Informatikai Kar
phdla: 4082
duration: 4 óra
schools: összes
audience: doktoranduszoknak és doktorjelölteknek
participants: max. 30 fő
location: IB413
starttime: "16:00"
endtime: "20:00"
---

# A kurzus ismertetése


# Hatása
