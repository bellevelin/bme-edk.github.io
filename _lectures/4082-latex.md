---
layout: lecture
date: TBA
title: Tudományos művek írása LaTeX környezetben
lecturers:
  - name: Szárnyas Gábor
    title: PhD hallgató
    institute: Méréstechnika és Információs Rendszerek Tanszék, BME Villamosmérnöki és Informatikai Kar
phdla: 4082
duration: 4 óra
schools: összes
audience: doktoranduszoknak és doktorjelölteknek
participants: max. 30 fő
location: TBA
starttime: ""
endtime: ""
form: 
---

# A kurzus ismertetése

A tudományos szövegek közös jellemzője, hogy sok képletet, kereszthivatkozást és irodalomhivatkozást tartalmaznak. A LaTeX nyelv célja, hogy hatékonyan támogassa ilyen dokumentumok elkészítését. A LaTeX irodalomkezelő rendszere (BibTeX) rendkívül kifinomult és széleskörben támogatott. A legtöbb konferencia és folyóirat biztosít LaTeX sablont a publikációk elkészítéséhez, bizonyos tudományterületeken (fizika, matematika, informatika) pedig a legtöbb mű LaTeX-ben készül.

A kurzus bemutatja a LaTeX dokumentumok felépítését és a nyelv alapelemeit. Egy LaTeX szerkesztőben egyszerű példákon keresztül bemutatja a dokumentum fordításának lépéseit, valamit a különböző csomagok használatát.

A kurzus további célja, hogy a gyakori hibákra felhívja a figyelmet, így bemutatja a megfelelő karakterkódolás beállítását, a hiányzó referenciák keresését és javítását, az ékezetes karakterek alkalmazását (angol dokumentumokban), valamint a biztonsági mentés készítésének módjait.

# Hatása

A kurzus elvégzése által a résztvevők képessé válnak

* LaTeX nyelven készült sablonok használatára,
* ábrák, táblázatok beszúrására és azok hivatkozására,
* egyszerű képletek írására és hivatkozására,
* irodalomjegyzék készítésére,
* fordítási hiba esetén képes annak helyének hatékony meghatározására.
